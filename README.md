
# Laborator POO 2024-2025
Laboratorul de Programare Orientată pe Obiecte, Facultatea de Matematică și Informatică @ Universitatea din București

### Acknowledgements
> Mulțumiri lui [@mcmarius](https://github.com/mcmarius) pentru materialele puse la dispoziție pentru buna desfășurare a acestui laborator!

## Cuprins
1. [Despre Evaluare](#despre-evaluare)
2. [Noutați în acest an](#noutăți-în-acest-an)
2. [Despre Prezențe](#despre-prezențe)
3. [Despre Proiect](#despre-proiect)
4. [Despre Colocviu](#despre-colocviu)
5. [Calendar Laborator](#calendar-laborator)
6. [Materiale Laborator](#materiale-laborator)
7. [Alte Materiale Utile](#alte-materiale-utile)
8. [Contact](#contact)


## Despre Evaluare
Componenta de laborator reprezintă 50% din nota finală de la această disciplină. Ea se obține din alte două sub-componente: o parte practică (care se va implementa pe parcursul întregului semestru) și un colocviu (la final de semestru).

Fiecare dintre cele două componente ale laboratorului valorează câte 50% din nota de laborator. Altfel spus, notarea la această disciplină se face în felul următor:

- 50% examen de curs;
- **25% colocviu de laborator;** *(aici vom lucra noi)*
- **25% proiect/teme.** *(aici vom lucra noi)*

Nota maximă pe care o puteți obține în cadrul acestui laborator este de **12** puncte (2p reprezintă *bonus*) pentru **proiect** și **1X** puncte (**X**p reprezintă *bonus* - *rămâne de stabilit*) pentru **colocviu**.

> Există prag pentru fiecare componentă a evaluarii. Pentru a intra în colocviu, trebuie să obțineți minim nota 5 la proiect. Pentru a intra în examen, trebuie să obțineți și la colocviu, evident, minim nota 5.

## Despre Prezențe
Prezențele la laborator nu sunt obligatorii (**dar foarte recomandate!**).
Voi face prezența, voi nota și activitatea: pot ține cont de aceste aspecte la evaluare.

Totuși, *este necesar să fiți prezenți* la orele de prezentări în care se va evalua munca depusă în cadrul componentei practice. Calendarul acestora se regăsește [aici](#calendar-laborator).


**ALTE REGULI IMPORTANTE!**
> Prezența la laborator **NU** garantează promovarea acestuia!

> **NU** se acceptă prezentarea proiectului la final de semestru! Iar pentru întârzieri se aplică penalizări!

De asemenea, țin să menționez că acest laborator este o componentă mai mult autodidactă. Sunteți responsabili *(într-o oarecare măsură)* pentru succesul vostru la colocviu.

## Despre Proiect
Componenta practică a acestui laborator constă în realizarea unui proiect care îndeplinește o serie de cerințe.

Temele de proiect se pot alege în mod independent. Nu sunt restricții, însă trebuie să vă asigurați că aceste criterii pot fi îndeplinite prin tema pe care decideți să o alegeți.

Există această pagină în care puteți observa câteva idei de teme care au fost alese în trecut: [HoF.md](https://github.com/mcmarius/poo/blob/master/HoF.md). **Există și proiecte interzise!**

***
Etapele de realizare a acestei componente sunt:

[Configurarea mediului de lucru](https://github.com/mcmarius/poo/tree/master/env)

[Milestone 1](https://github.com/mcmarius/poo/tree/master/tema-1) - **compunere, constructori, cc, op=, destr, op<<**

[Milestone 2](https://github.com/mcmarius/poo/tree/master/tema-2) - **moștenire, virtual, excepții, dynamic_cast**

[Milestone 3](https://github.com/mcmarius/poo/tree/master/tema-3) - **templates (șabloane), design patterns (șabloane de proiectare)**

> Găsiți informații utile în fișierele markdown aferente fiecărui milestone. Vă recomand să treceți prin acestea.

***

Pentru gestionarea și evaluarea facilă a proiectului, se va utiliza un [template](https://github.com/MaximTiberiu/oop-template) de la @Marius. Detalii despre acesta puteți găsi [aici](https://github.com/mcmarius/poo/blob/master/env/setup.md).

***

Evaluarea proiectului se face pentru fiecare milestone. Acestă evaluare constă în prezentarea + explicarea, în câteva minute, a progresului din respectivul milestone, într-o serie de întrebări la care trebuie să răspundeți și într-un code review efectuat de către mine.

După fiecare feedback, aveți șansa să vă reparați o parte din muncă. Acest lucru poate afecta nota pozitiv sau negativ, în funcție de ce ați făcut sau nu ați făcut în urma feedback-ului primit.

La final, se va realiza media aritmectică a celor trei note obținute. Punctele bonus se adaugă la nota finală a acestei componente.

## Despre Colocviu
Colocviul reprezintă un examen de laborator prin care vi se vor testa conoștințele dobândite în cadrul acestui laborator prin implementarea unor cerințe folosind tehnici POO.

Mai multe detalii, vor fi anunțate în proximitatea acestuia. Până atunci, câteva sfaturi pentru colocviu puteți găsi [aici](https://github.com/mcmarius/poo/blob/master/colocviu.md).

## Calendar Laborator
| Activitate      | Săptămâna         | Calendar          | Action Item     |
| :-----------:   | :---------------: | :-------------:   | :-------------: |
| N/A             | Săptămâna 1       | 1-2 octombrie     | N/A             |
| Start Laborator | Săptămâna 2       | 8-9 octombrie     | N/A             |
| Laborator 2     | Săptămâna 3       | 15-16 octombrie   | de reprogramat  |
| Laborator 3     | Săptămâna 4       | 22-23 octombrie   | de reprogramat* |
| Laborator 4     | Săptămâna 5       | 29-30 octombrie   | de reprogramat  |
| Laborator 5     | Săptămâna 6       | 5-6 noiembrie     | Proiect - M1    |
| Laborator 6     | Săptămâna 7       | 12-13 noiembrie   | N/A             |
| Laborator 7     | Săptămâna 8       | 19-20 noiembrie   | N/A             |
| Laborator 8     | Săptămâna 9       | 26-27 noiembrie   | N/A             |
| Laborator 9     | Săptămâna 10      | 3-4 decembrie     | Proiect - M2    |
| Laborator 10    | Săptămâna 11      | 10-11 decembrie   | N/A             |
| Laborator 11    | Săptămâna 12      | 17-18 decembrie   | N/A             |
| Vacanță         | Vacanță           | 23/12 - 05/01     | Vacanță         |
| Laborator 12    | Săptămâna 13      | 7-8 ianuarie      | Proiect - M3    |
| Colocviu        | Săptămâna 14      | 14-15 ianuarie    | N/A             |

## Materiale Laborator
Materialele și codurile utilizate în cadrul laboratoarelor pot fi găsite [aici](https://github.com/MaximTiberiu/oop-lab/tree/main/materiale/).

## Alte Materiale Utile
În repo-ul lui Marius găsiți o multitudine de informații structurate pe categorii. Pentru a vă fi mai ușor, las aici câte un link pentru fiecare dintre acestea:

- [Resurse](https://github.com/mcmarius/poo/blob/master/README.md#resurse)
- [Exerciții](https://github.com/mcmarius/poo/tree/master/exercitii)
- [Erori frecvente](https://github.com/mcmarius/poo/blob/master/erori.md)
- [Observații](https://github.com/mcmarius/poo/blob/master/obs.md)
- [Biblioteci externe](https://github.com/mcmarius/poo/blob/master/libs)

## Contact
Pentru orice problemă pe care o întâmpinați, mă puteți contacta pe Teams și vă voi răspunde cât mai repede posibil.

#### License
[The Unlicense](https://github.com/MaximTiberiu/oop-lab/blob/main/LICENSE)

